layout: post
title: 14. spotkanie PyData Bydgoszcz
feature-img: "assets/img/stock/green-snake-45246.jpg"
thumbnail: "assets/img/stock/green-snake-45246-thumb.jpg"
image: "assets/img/stock/green-snake-45246.jpg-thumb" #seo tag
tags: [plum, python, micropython, pandas, refactor]

Zapraszamy na czternaste spotkanie grupy PyData Bydgoszcz!

Kiedy: czwartek 13.04.2023, 18:00-20:30.
Gdzie: Młyny Rothera (Spichrz Zbożowy, 2. piętro), Mennica 10, Bydgoszcz
Cena: zupełnie za darmo! i do tego konkurs z cennymi nagrodami!

![Meetup image](/assets/img/meetups/2023.04-fb.jpg)

# Plan wydarzenia:

18:00-18:10 Wstęp
18:10-18:15 Bonus: “PLUM 09: Co to jest uczenie z nadzorem i bez nadzoru?”
18:15-18:20 Przerwa
18:20-19:20 Jacek Suty: “Moduł Inteligentnej Analizy Danych - Python“
19:20-19:35 Przerwa na pizzę
19:35-20:15 Sebastian Buczyński: “Ma 100% pokrycia kodu i pisze MNIEJ testów! [ZOBACZ JAK]“
20:15-20:25 Konkurs

# O prelegentach:

## Jacek Suty

Od ponad 20 lat jestem Architektem systemów informatycznych, inżynierem technologii sieciowych, infrastrukturalnych, rozwoju oprogramowania. Działam również jako project manager w obszarach szeroko rozumianej informatyki.
Nie obce mi są również projekty consultingowe, które realizowałem dla wielu firm informatycznych, m.in.: NASK, Ministerstwo Cyfryzacji, COI, KPRM.
Archiwistyka cyfrowa jest jedną z moich ulubionych dziedzin, z którą również mam styczność w codziennej pracy w SoftBlue SA. Miałem możliwość wcielać swoje pomysły w Naczelnej Dyrekcji Archiwów Państwowych, Narodowym Archiwum Cyfrowym i Archiwum Państwowym w Bydgoszczy.
Nieustanny rozwój jest dla mnie ważny, dlatego przygotowuje się do doktoratu z zakresu sieci semantycznych w oparciu o sformalizowane ontologie dziedzinowe.
A prywatnie „męczę” innych swoim śpiewem i uwielbiam żeglować. 😉

## Sebastian Buczyński

Trener w Bottega IT Minds oraz lider techniczny w Sauce Labs z obsesją na punkcie optymalizowania procesów wytwarzania oprogramowania. Ma ponad dekadę komercyjnego doświadczenia w rozmaitych firmach - produktowych, start-upach oraz software housie. Bloguje pod adresem https://breadcrumbscollector.tech oraz prowadzi newsletter pythoneer.guru. Autor książki o Implementowaniu czystej architektury w Pythonie.

# O wykładach:

## Jacek Suty: “Moduł Inteligentnej Analizy Danych - Python“

Podczas spotkania podzielę się ze społecznością PyData naszym podejściem do realizacji systemów informatycznych wykonujących zadania zaawansowanej analityki danych. Jeden z modułów dotyczy inteligentnej analizy danych. Będzie to dla nas przykład realizacji architektonicznej rozwiązania analizy danych w oparciu o AutoMI i inne biblioteki Python.

## Sebastian Buczyński: “Ma 100% pokrycia kodu i pisze MNIEJ testów! [ZOBACZ JAK]“

Wokół code coverage i wymuszania w kodzie określonego poziomu pokrycia narosło wiele mitów. Z pewnością można popsuć sobie w ten sposób przyjemność z kodowania i dorobić sporo głupiej roboty, ale można też wykorzystać je dla większej produktywności czy poczucia większej kontroli i łatwiejszego wchodzenia we flow. W tej prezentacji podyskutujemy o strategii testowania i procesie rozwijania kodu, który świetnie komponuje się z 100% pokryciem kodu i nie zostawia złych wspomnień. Przyjdź koniecznie, jeśli uważasz pisanie testów za smutny obowiązek.

# Bonus: PLUM
Uczenie maszynowe nie jest trudne; pod warunkiem, że rozumie się, co się robi. Dla wszystkich, którzy chcą zrozumieć, mamy propozycję: Pięciominutowe Lekcje Uczenia Maszynowego - PLUM! Formuła jest prosta:
- jedno spotkanie PyData Bydgoszcz - jedno wystąpienie
- jedno wystąpienie - pięć minut
- jedno wystąpienie - jedna idea tłumaczona tak, żeby została w głowie na zawsze
- jedno wystąpienie - zero kodu, nie trzeba znać żadnego języka (nawet Pythona!)
Zapraszamy!

# O konkursie:

Chętni uczestnicy naszego spotkania będą mogli wziąć udział w kahoocie. Nagrodami będą dwie licencje na dowolny produkt JetBrains!
Uwaga: konkurs będą mogły wygrać tylko osoby, które zapiszą się na nasze spotkanie na meetup.com. Zależy nam na tym dlatego, że od liczby zapisanych będzie zależała liczba licencji, jakie będziemy w stanie zdobyć dla Was w przyszłości.

Zapraszamy na pizzę 🍕 w trakcie spotkania i afterparty 🥳 w Warzelni 🍺

# O sali:

Spotykamy się w bydgoskich Młynach Rothera (Spichrz Zbożowy, 2. piętro).

# Partnerzy:
Soft Blue SA
Huuuge Games

Serdecznie zapraszamy!
