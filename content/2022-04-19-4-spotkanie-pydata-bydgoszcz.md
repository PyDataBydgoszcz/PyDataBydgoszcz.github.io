layout: post
title: 4. spotkanie PyData Bydgoszcz
feature-img: "assets/img/stock/green-snake-45246.jpg"
thumbnail: "assets/img/stock/green-snake-45246-thumb.jpg"
image: "assets/img/stock/green-snake-45246.jpg-thumb" #seo tag
tags: [plum, python, data-science, machine-learning, mask, nlp, image-detection]

Zapraszamy na czwarte spotkanie grupy PyData Bydgoszcz!

Kiedy: Wtorek 19 kwietnia 2022, 18:00-20:00.

Gdzie: klub Eljazz, Kręta 3, Bydgoszcz.

Cena: zupełnie za darmo!


![Meetup image](/assets/img/meetups/2022.04-fb.jpg)

# Plan wydarzenia:

- 18:00-18:10 Wstęp
- 18:10-18:15 Bonus: PLUM: „01. Co to jest uczenie maszynowe?”
- 18:15-18:20 Przerwa
- 18:20-18:50 Dawid Stachowiak: „Detekcja koron drzew na zdjęciach satelitarnych Bydgoszczy”
- 18:50-19:05 Przerwa
- 19:05-19:50 Artur Zygadło: „[MASK] is all you need. Przegląd najnowszych metod i narzędzi NLP”
- 19:50-20:00 Konkurs


# O prelegentach:

## Dawid Stachowiak
Początkujący Data Scientist w firmie deepsense.ai z zamiłowaniem do programowania. Od dwóch lat rozwijający swoją wiedzę w zakresie machine learningu i tematów wokoło niego. Ciekawe problemy i nieoczywiste rozwiązania to coś co interesuje go najbardziej.

## Artur Zygadło
Jest absolwentem bydgoskiej szóstki (matura 2012) i Politechniki Warszawskiej. Pracuje jako Senior Data Scientist w deepsense.ai, gdzie zmaga się z projektami m.in. w zakresie wizji komputerowej i przetwarzania języka naturalnego. W przeszłości miał okazję współtworzyć asystenta głosowego firmy Samsung i odbyć staż w ośrodku CERN w Szwajcarii. Pomaga rozwijać bydgoską społeczność data science, prowadząc zajęcia laboratoryjne z uczenia maszynowego dla studentów PBŚ. Od marca 2022 co-leader PyData Bydgoszcz.

# O wykładach:

## Dawid Stachowiak: „Detekcja koron drzew na zdjęciach satelitarnych Bydgoszczy”
Projekt mocno związany z miastem w którym mieszkam, zrealizowany w ramach mojej pracy naukowej. Chciałbym przedstawić drogę od pomysłu, przez walkę z danymi, research dostępnych rozwiązań, aż po realne rozwiązanie tak nietypowego problemu. Przy okazji będziesz mógł dowiedzieć się jak tak naprawdę działa wykrywanie obiektów na zdjęciach.
<iframe width="560" height="315" src="https://www.youtube.com/embed/FxgQ1LXPbqc" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

## Artur Zygadło: „[MASK] is all you need. Przegląd najnowszych metod i narzędzi NLP”
Prelekcja będzie dotyczyła przetwarzania języka naturalnego (ang. NLP) - gałęzi sztucznej inteligencji pozwalającej komputerom rozumieć pojęcia, którymi na co dzień posługują się ludzie. Rozpoczniemy od wprowadzenia (lub przypomnienia) podstawowych pojęć z dziedziny. Głównym tematem będzie przegląd najnowszych metod i narzędzi stosowanych w NLP, ze szczególnym uwzględnieniem architektury Transformer i pythonowej biblioteki transformers. Dowiemy się, czym jest maskowany model języka i mechanizm atencji, wyjaśniając przy okazji nieco enigmatyczny tytuł wystąpienia.
Prezentacja będzie poniekąd kontynuacją poprzedniego wykładu, który warto obejrzeć tutaj: https://www.youtube.com/watch?v=IUbFMt_4_Hw
<iframe width="560" height="315" src="https://www.youtube.com/embed/tiw-q6t9N5o" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

# Bonus: PLUM

Uczenie maszynowe nie jest trudne; pod warunkiem, że rozumie się, co się robi. Dla wszystkich, którzy chcą zrozumieć, mamy propozycję: Pięciominutowe Lekcje Uczenia Maszynowego - PLUM! Formuła jest prosta:
- jedno spotkanie PyData Bydgoszcz - jedno wystąpienie
- jedno wystąpienie - pięć minut
- jedno wystąpienie - jedna idea tłumaczona tak, żeby została w głowie na zawsze
- jedno wystąpienie - zero kodu, nie trzeba znać żadnego języka (nawet Pythona!)
Zapraszamy!

# O konkursie:

Chętni uczestnicy naszego spotkania będą mogli wziąć udział w kahoocie. Nagrodami będą dwie licencje na dowolny produkt JetBrains!
Uwaga: konkurs będą mogły wygrać tylko osoby, które zapiszą się na nasze spotkanie na meetup.com. Zależy nam na tym dlatego, że od liczby zapisanych będzie zależała liczba licencji, jakie będziemy w stanie zdobyć dla Was w przyszłości.

O sali:

Atmosfera bydgoskiego klubu Eljazz wszystkim przypadła ostatnio do gustu, więc w kwietniu spotkamy się w nim ponownie! Zapraszamy do rozgoszczenia się i korzystania z baru. Po naszym spotkaniu rozpocznie się jazzowe jam session.

Serdecznie zapraszamy!
