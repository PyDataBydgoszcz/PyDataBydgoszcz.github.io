layout: post
title: 9. spotkanie PyData Bydgoszcz
feature-img: "assets/img/stock/green-snake-45246.jpg"
thumbnail: "assets/img/stock/green-snake-45246-thumb.jpg"
image: "assets/img/stock/green-snake-45246.jpg-thumb" #seo tag
tags: meetup,Python,Software Development,Machine Learning,Big Data,Refactoring

Zapraszamy na dziewiąte spotkanie grupy PyData Bydgoszcz!

Kiedy: czwartek 3.11.2022, 18:00-20:15.
Gdzie: klub MÓZG, Parkowa 2, Bydgoszcz (UWAGA: ZMIANA MIEJSCA!).
Cena: zupełnie za darmo! i do tego konkurs z cennymi nagrodami!

![Meetup image](/assets/img/meetups/2022.11-fb.jpg)

# Plan wydarzenia:

18:00-18:10 Wstęp
18:10-18:15 Bonus: “PLUM 06: Co to jest model stały?”
18:15-18:20 Przerwa
18:20-19:05 Adrian Michalski: “Data Science w ochronie zdrowia: jak możemy pomóc pacjentom?”
19:05-19:20 Przerwa
19:20-20:05 Michał Kuźba: “Cokolwiek2Vec, czyli budowanie reprezentacji danych z użyciem grafów”
20:05-20:15 Konkurs

# O prelegentach:

## Adrian Michalski
Absolwent analityki medycznej, doktorant Collegium Medicum UMK w Bydgoszczy. Obecnie Lead Data Scientist w Saventic Health, gdzie wraz z zespołem tworzy modele wspierające decyzje kliniczne w diagnostyce chorób rzadkich. Od 5 lat pracuje nad usprawnieniem procesów i metod diagnostycznych w ochronie zdrowia.

## Michał Kuźba
Machine Learning Scientist w Expedia Group w Genewie.
Absolwent Uniwersytetu Warszawskiego i VI LO w Bydgoszczy.
Stażysta w Facebooku i Microsofcie, wcześniej pracował też nad
wyjaśnialnym AI na Politechnice Warszawskiej.

# O wykładach:

## Adrian Michalski: “Data Science w ochronie zdrowia: jak możemy pomóc pacjentom?”

Baza danych średniego szpitala w mieście wielkości Bydgoszczy to ok. 500 tysięcy pacjentów, kilkadziesiąt milionów wyników laboratoryjnych, miliardy słów zapisanych w historii medycznej. Co możemy zrobić z takimi danymi? Jakie narzędzia wykorzystujące algorytmy uczenia maszynowego zostały dotychczas wdrożone? W tej prelekcji przedstawię przegląd technologii i start-upów, które w ostatnich latach osiągnęły sukcesy w ochronie zdrowia.

## Michał Kuźba: “Cokolwiek2Vec, czyli budowanie reprezentacji danych z użyciem grafów”

Wszystkie dane to grafy, a embeddingi to nie tylko NLP!
Dobra reprezentacja danych (obiektów) jak i zbioru danych to podstawa sukcesu.
Embeddingi pozwalają przetwarzać i porównywać dowolne obiekty, które nie mają naturalnej ciągłej reprezentacji, np. słowa (Word2Vec) czy hotele (Hotel2Vec).
Opowiem o tym jak trenować embeddingi z użyciem bardzo popularnych ostatnio metod grafowego uczenia maszynowego i o tym jak dostrzegać strukturę w danych nawet gdy jej nie widać na pierwszy rzut oka.

# Bonus: PLUM

Uczenie maszynowe nie jest trudne; pod warunkiem, że rozumie się, co się robi. Dla wszystkich, którzy chcą zrozumieć, mamy propozycję: Pięciominutowe Lekcje Uczenia Maszynowego - PLUM! Formuła jest prosta:
- jedno spotkanie PyData Bydgoszcz - jedno wystąpienie
- jedno wystąpienie - pięć minut
- jedno wystąpienie - jedna idea tłumaczona tak, żeby została w głowie na zawsze
- jedno wystąpienie - zero kodu, nie trzeba znać żadnego języka (nawet Pythona!)
Zapraszamy!

# O konkursie:

Chętni uczestnicy naszego spotkania będą mogli wziąć udział w kahoocie. Nagrodami będą dwie licencje na dowolny produkt JetBrains!
Uwaga: konkurs będą mogły wygrać tylko osoby, które zapiszą się na nasze spotkanie na meetup.com. Zależy nam na tym dlatego, że od liczby zapisanych będzie zależała liczba licencji, jakie będziemy w stanie zdobyć dla Was w przyszłości.

# O sali:

Tym razem dla odmiany spotykamy się w bydgoskim klubie MÓZG.

Serdecznie zapraszamy!
