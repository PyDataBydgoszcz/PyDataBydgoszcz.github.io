layout: post
title: 8. spotkanie PyData Bydgoszcz
feature-img: "assets/img/stock/green-snake-45246.jpg"
thumbnail: "assets/img/stock/green-snake-45246-thumb.jpg"
image: "assets/img/stock/green-snake-45246.jpg-thumb" #seo tag
tags: meetup, Python,Software Development,Machine Learning,Big Data,Refactoring


Kiedy: czwartek 6.10.2022, 18:00-20:15.
Gdzie: klub Eljazz, Kręta 3, Bydgoszcz.
Cena: zupełnie za darmo! i do tego konkurs z cennymi nagrodami!

![Meetup image](/assets/img/meetups/2022.10-fb.jpg)

# Plan wydarzenia:

18:00-18:10 Wstęp
18:10-18:15 Bonus: “PLUM 05. Co to jest klasyfikacja i regresja?”
18:15-18:20 Przerwa
18:20-19:05 Jan Kościałkowski: “Krótka historia czasu (po terminie spłaty)”
19:05-19:20 Przerwa
19:20-20:05 Piotr Tarasiewicz: “Model Navigator - bezbolesne wdrażanie modeli uczenia maszynowego”
20:05-20:15 Konkurs

# O prelegentach:

## Jan Kościałkowski
Data Scientist, aktuariusz, startupowiec, raczej generalista niż specjalista, bydgoszczanin. Najlepiej czuje się rozwiązując problemy i budując produkty w oparciu o dane. Aktualnie zarządza zespołem odpowiadającym za modele ryzyka kredytowego w Allegro Pay.

## Piotr Tarasiewicz
Senior Software Engineer - AI w NVIDIA, członek zespołu zajmującego się rozwijaniem technologii inferencyjnych i wdrożeniowych dla modeli głębokiego uczenia maszynowego. Absolwent studiów inżynierskich na Politechnice Warszawskiej oraz magisterskich na University College London gdzie zajmował się modelami probabilistycznymi oraz zastosowaniami uczenia ze wzmocnieniem w robotyce.

# O wykładach:

## Jan Kościałkowski: “Krótka historia czasu (po terminie spłaty)”

W bankach default definiuje się zazwyczaj jako 90 dni opóźnienia w 360-dniowym oknie obserwacji. Ale co w przypadku, gdy nasz produkt jest zbyt młody, by stosować taki horyzont czasowy? Opowiem jak przy użyciu regresji logistycznej i macierzy migracji można wyjść od krótszej flagi i wnioskować o dłuższej. Podczas prac nad nową metodologią chcieliśmy też uniknąć sytuacji, gdy napisany na brudno notebook staje się istotną częścią produkcyjnego procesu. Dlatego pokażę też, jak zbudowaliśmy odpowiednie narzędzie oparte o Apache Airflow i Snowflake’a.

## Piotr Tarasiewicz: “Model Navigator - bezbolesne wdrażanie modeli uczenia maszynowego”

Obecnie większość modeli głębokiego uczenia maszynowego nigdy nie trafia na produkcję. Powodów jest wiele, między innymi niespełnianie wymogów produkcji jak latencja czy brak możliwości wyeksportowania modeli poza środowisko Pythona. Model Navigator to narzędzie wspierające inżynierów poprzez automatyzację eksportowania, konwertowania, walidowania oraz profilowania modeli prosto z kodu źródłowego oraz zdefiniowanie protokołu komunikacji pomiędzy środowiskiem treningowym oraz produkcyjnym.

# Bonus: PLUM

Uczenie maszynowe nie jest trudne; pod warunkiem, że rozumie się, co się robi. Dla wszystkich, którzy chcą zrozumieć, mamy propozycję: Pięciominutowe Lekcje Uczenia Maszynowego - PLUM! Formuła jest prosta:
- jedno spotkanie PyData Bydgoszcz - jedno wystąpienie
- jedno wystąpienie - pięć minut
- jedno wystąpienie - jedna idea tłumaczona tak, żeby została w głowie na zawsze
- jedno wystąpienie - zero kodu, nie trzeba znać żadnego języka (nawet Pythona!)
Zapraszamy!

# O konkursie:

Chętni uczestnicy naszego spotkania będą mogli wziąć udział w kahoocie. Nagrodami będą cztery licencje na dowolny produkt JetBrains!
Uwaga: konkurs będą mogły wygrać tylko osoby, które zapiszą się na nasze spotkanie na meetup.com. Zależy nam na tym dlatego, że od liczby zapisanych będzie zależała liczba licencji, jakie będziemy w stanie zdobyć dla Was w przyszłości.

# O sali:

Tradycyjnie spotykamy się w bydgoskim klubie Eljazz.
Uwaga! Zaczynamy punktualnie o 18:00, więc prosimy tych, którzy chcą odebrać napój z baru przed rozpoczęciem spotkania, o przybycie na 17:45.

# O partnerze:

Partnerem spotkania jest firma Allegro Pay.

Serdecznie zapraszamy!
