layout: post
title: 12. spotkanie PyData Bydgoszcz
feature-img: "assets/img/stock/green-snake-45246.jpg"
thumbnail: "assets/img/stock/green-snake-45246-thumb.jpg"
image: "assets/img/stock/green-snake-45246.jpg-thumb" #seo tag
tags: meetup,python, ai, kaggle, Machine Learning

Zapraszamy na dwunaste spotkanie grupy PyData Bydgoszcz!

Kiedy: czwartek 2.02.2023, 18:00-20:30.
Gdzie: Młyny Rothera (Spichrz Zbożowy, 2. piętro), Mennica 10, Bydgoszcz
Cena: zupełnie za darmo! i do tego konkurs z cennymi nagrodami!

![Meetup image](/assets/img/meetups/2023.02-fb.jpg)

# Plan wydarzenia:

18:00-18:10 Wstęp
18:10-18:30 Patryk Wyżgowski: “Great Expectations kontra nasze wielkie oczekiwania - cz. II”
18:30-18:35 Przerwa
18:35-19:20 Remigiusz Kinas : “Rozwój kompetencji AI przez rywalizację na Kaggle”
19:20-19:35 Przerwa
19:35-20:20 Mateusz Doliński: "Od pomysłu do produkcji, czyli uczenie maszynowe w praktyce"
20:20-20:30 Konkurs

# O prelegentach:

## Patryk Wyżgowski

Inżynier oprogramowania, w praktyce skupiony dotychczas głównie na inżynierii danych. Matematyk, który chcąc pozostać w służbie Królowej nauk, zgłębia tajniki Data Science, by wykorzystać aparat teoretyczny oraz wiedzę o produktyzacji rozwiązań opartych o ML w przyszłych projektach. Prywatnie gitarzysta, początkujący basista i bachatero.

## Remigiusz Kinas

Informatyk z wykształcenia (komputerowe systemy wspomagania decyzji). Obecnie dyrektor Biura Projektów i Inteligentnej Automatyzacji w Grupie NEUCA (Toruń). Kontynuując swoją zawodową ścieżkę jako informatyk projektuje, tworzy i wdraża rozwiązanie bazujące na sztucznej inteligencji. Specjalizuje się w wizji komputerowej i uczeniu głębokim (deep learning). Zaangażowany w projekty badawczo-rozwojowe w zakresie AI (wizja komputerowa). Po godzinach spędza czas na Kaggle gdzie posiada podwójny tytuł Kaggle Grand Mastera. Największy sukces to drugie miejsce w Image Matching Challenge 2021.

## Mateusz Doliński

Mateusz posiada tytuł magistra na kierunkach analiza danych: big data (SGH) oraz matematyka (MIMUW). Jest zainteresowany rozwiązywaniem praktycznych problemów przy pomocy uczenia maszynowego. Obecnie pracuje jako Senior Data Scientist w Brainly. W codziennej pracy zajmuje się rozwojem oraz wdrażaniem modeli uczenia maszynowego.

# O wykładach:

## Patryk Wyżgowski : “Great Expectations kontra nasze wielkie oczekiwania”

Inżynieria danych, budowa pipeline'ów poza transformacjami i agregacjami często wymaga etapów weryfikacji jakości danych. W ramach knowledge sharing przyjrzymy się platformie Great Expectations, której społeczność jest jedną z najprężniej rozwijających się w dziedzinie inżynierii danych i zrzesza specjalistów chcących zunifikować i ustandaryzować aspekty związane z data quality. Podczas prezentacji zestawimy nasze oczekiwania i doświadczenie z obecnymi możliwościami narzędzia.

## Remigiusz Kinas : “Od rywalizacji do rozwoju kompetencji AI - czego nauczył mnie Kaggle”

W prezentacji zostaną omówione typowe, występujące w zadaniach zamieszczanych w serwisie Kaggle, zagadnienia z zakresu uczenia maszynowego i sztucznej inteligencji oraz sposoby ich rozwiązywania – sposób organizacji pracy w procesie eksperymentalnym. Zaprezentowany zostanie sposób kształtowania ścieżki rozwoju naukowego i zawodowego wykorzystując tę platformę, a także metodyka rywalizacji w rozwiązywaniu problemów uczenia maszynowego.

## Mateusz Doliński: "Od pomysłu do produkcji, czyli uczenie maszynowe w praktyce"

Uczenie maszynowe jest atrakcyjną dziedziną, w której co roku pojawiają się kolejne duże osiągnięcia. Zainteresowanie tematem nieustannie rośnie. Niestety, trudno jest efektywnie rozwiązywać praktyczne problemy uczeniem maszynowym, a jeszcze trudniej jest nauczyć się jak to robić. Wynika to z wymaganych kompetencji teoretycznych i praktycznych, które trzeba nabyć w środowiskach akademickim oraz biznesowym. Nie jestem w stanie pokazać wszystkich sztuczek podczas jednej prelekcji. Mogę natomiast przeprowadzić Was przez rozwiązanie jednego z ostatnich problemów, nad którym pracowałem w Brainly. Pokażę Wam, jak zrozumieć kontekst biznesowy i techniczny, na czym się skupić, a na czym nie, które narzędzia są subiektywnie godne uwagi w 2023 oraz jak dostarczać wartość.

# O konkursie:

Chętni uczestnicy naszego spotkania będą mogli wziąć udział w kahoocie. Nagrodami będą dwie licencje na dowolny produkt JetBrains!
Uwaga: konkurs będą mogły wygrać tylko osoby, które zapiszą się na nasze spotkanie na meetup.com. Zależy nam na tym dlatego, że od liczby zapisanych będzie zależała liczba licencji, jakie będziemy w stanie zdobyć dla Was w przyszłości.

Zapraszamy na pizzę 🍕 w trakcie spotkania i afterparty 🥳 w Warzelni 🍺

# O sali:

Spotykamy się w bydgoskich Młynach Rothera (Spichrz Zbożowy, 2. piętro).

# Partnerzy:
Huuuge Games
Brainly

Serdecznie zapraszamy!
