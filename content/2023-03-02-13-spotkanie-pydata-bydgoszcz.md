layout: post
title: 13. spotkanie PyData Bydgoszcz
feature-img: "assets/img/stock/green-snake-45246.jpg"
thumbnail: "assets/img/stock/green-snake-45246-thumb.jpg"
image: "assets/img/stock/green-snake-45246.jpg-thumb" #seo tag
tags: [plum, python, micropython, pandas, refactor]

Zapraszamy na trzynaste spotkanie grupy PyData Bydgoszcz!

Kiedy: czwartek 02.03.2023, 18:00-20:30.
Gdzie: Młyny Rothera (Spichrz Zbożowy, 2. piętro), Mennica 10, Bydgoszcz
Cena: zupełnie za darmo! i do tego konkurs z cennymi nagrodami!

Plan wydarzenia:

18:00-18:10 Wstęp
18:10-18:15 Bonus: “PLUM 08: Jak mierzyć jakość modelu? Cz. 2: klasyfikacja”
18:15-18:20 Przerwa
18:20-19:20 Agata Giełczyk i Martyna Tarczewska: “Analiza zdjęć RTG - od pomysłu do PoC“
19:20-19:35 Przerwa na pizzę
19:35-20:15 Krzysztof Lingo i Wojciech Sójka: “Pojazd sterowany z wykorzystaniem kontroli wzrokowej“
20:15-20:25 Konkurs

O prelegentach:

Agata Giełczyk

dr inż. nauk inżynieryjno-technicznych zawodowo związana z Politechniką Bydgoską. W swojej pracy badawczej porusza tematykę biometrii, przetwarzania obrazów oraz zagadnienia z obszaru cyberbezpieczeństwa. Prywatnie pasjonatka podróży (szczególnie do Włoch), górskich wędrówek i sportu.

Martyna Tarczewska

Absolwentka studiów inżynierskich z informatyki stosowanej na Politechnice Bydgoskiej. Od początku 2022 pracuje w firmie deepsense.ai na stanowisku Data Scientist. Oprócz kariery zawodowej kontynuuje studia drugiego stopnia na Politechnice Bydgoskiej. Jest również zaangażowana w rozwój bydgoskiej społeczności IT jako członkini kapituły JUG Bydgoszcz.

Krzysztof Lingo i Wojciech Sójka

Zajmują się opracowywaniem nowoczesnych, innowacyjnych rozwiązań odpowiadających na problemy osób z niepełnosprawnościami, osób starszych i ich opiekunów. Rozwijają również start-up Sojgo, który ma na celu rozwiązywanie zróżnicowanych problemów zróżnicowanych grup społecznych. Oprócz wiedzy programistycznej, autorzy cechują się dobrą znajomością inżynierii mechanicznej i elektronicznej.

O wykładach:

Agata Giełczyk i Martyna Tarczewska: “Analiza zdjęć RTG - od pomysłu do PoC“

Wystąpienie łączące dwa światy: naukę oraz praktykę. Podczas prelekcji na podstawie przykładu analizy zdjęć RTG zostaną omówione kolejne kroki powstawania rozwiązań opartych o uczenie maszynowe. W pierwszej części skupimy się na badawczej stronie tych rozwiązań, następnie przedstawimy część eksperymentalną. Zakończymy prezentując doprowadzenie projektu do fazy Proof of Concept.

Krzysztof Lingo i Wojciech Sójka: “Pojazd sterowany z wykorzystaniem kontroli wzrokowej“

Osoby z wysokim stopniem niepełnosprawności (np. po stwardnieniu rozsianym) nie są w stanie samodzielnie poruszać się, gdyż korzystanie z klasycznych rozwiązań takich jak wózek elektryczny sterowany za pomocą joysticka jest niemożliwe.
Autorzy opowiedzą o projekcie nowoczesnego pojazdu dla osób z niepełnosprawnościami, który pozwala na znaczne podniesienie ich poziomu życia. Przedstawiony zostanie proces projektowy, technologie i metody zastosowane w projekcie, sztuka dokonywania dobrych pivotów oraz sposób na praktyczne połączenie zróżnicowanych dziedzin techniki. Omówione zostaną również zagadnienia związane z wizją komputerową i przetwarzaniem obrazu.

Po prezentacji będzie możliwość samodzielnego wypróbowania rozwiązania!

Bonus: PLUM
Uczenie maszynowe nie jest trudne; pod warunkiem, że rozumie się, co się robi. Dla wszystkich, którzy chcą zrozumieć, mamy propozycję: Pięciominutowe Lekcje Uczenia Maszynowego - PLUM! Formuła jest prosta:
- jedno spotkanie PyData Bydgoszcz - jedno wystąpienie
- jedno wystąpienie - pięć minut
- jedno wystąpienie - jedna idea tłumaczona tak, żeby została w głowie na zawsze
- jedno wystąpienie - zero kodu, nie trzeba znać żadnego języka (nawet Pythona!)
Zapraszamy!

O konkursie:

Chętni uczestnicy naszego spotkania będą mogli wziąć udział w kahoocie. Nagrodami będą dwie licencje na dowolny produkt JetBrains!
Uwaga: konkurs będą mogły wygrać tylko osoby, które zapiszą się na nasze spotkanie na meetup.com. Zależy nam na tym dlatego, że od liczby zapisanych będzie zależała liczba licencji, jakie będziemy w stanie zdobyć dla Was w przyszłości.

Zapraszamy na pizzę 🍕 w trakcie spotkania i afterparty 🥳 w Warzelni 🍺

O sali:

Spotykamy się w bydgoskich Młynach Rothera (Spichrz Zbożowy, 2. piętro).

Partnerzy:
Huuuge Games

Serdecznie zapraszamy!
