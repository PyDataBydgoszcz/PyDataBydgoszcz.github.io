layout: post
title: 11. spotkanie PyData Bydgoszcz
feature-img: "assets/img/stock/green-snake-45246.jpg"
thumbnail: "assets/img/stock/green-snake-45246-thumb.jpg"
image: "assets/img/stock/green-snake-45246.jpg-thumb" #seo tag
tags: [plum, python, micropython, pandas, refactor]

Zapraszamy na jedenaste spotkanie grupy PyData Bydgoszcz!

Kiedy: czwartek 12.01.2023 (UWAGA! Wyjątkowo drugi czwartek miesiąca), 18:00-20:15.
Gdzie: Młyny Rothera (Spichrz Zbożowy, 2. piętro), Mennica 10, Bydgoszcz
Cena: zupełnie za darmo! i do tego konkurs z cennymi nagrodami!

![Meetup image](/assets/img/meetups/2023.01-fb.jpg)


# Plan wydarzenia:

18:00-18:10 Wstęp
18:10-18:25 Patryk Wyżgowski: “Great Expectations kontra nasze wielkie oczekiwania”
18:25-18:30 Przerwa
18:30-19:05 Mateusz Wosiński: “15:27 czy wpół do czwartej? - kilka słów o kwantyzacji sieci neuronowych”
19:05-19:20 Przerwa
19:20-20:05 Jacek Lisiński: “I’m Pydantic - jedna biblioteka, wiele rozwiązanych problemów”
20:05-20:15 Konkurs

# O prelegentach:

## Patryk Wyżgowski

Inżynier oprogramowania, w praktyce skupiony dotychczas głównie na inżynierii danych. Matematyk, który chcąc pozostać w służbie Królowej nauk, zgłębia tajniki Data Science, by wykorzystać aparat teoretyczny oraz wiedzę o produktyzacji rozwiązań opartych o ML w przyszłych projektach. Prywatnie gitarzysta, początkujący basista i bachatero.

## Mateusz Wosiński

Mateusz Wosiński z wykształcenia matematyk, samouk programista, czego rezultatem jest praca jako data scientist. Od 3 lat zajmuje się głównie wizją komputerową, choć przez swoją zorganizowaną i uporządkowaną naturę coraz częściej sięga do praktyk MLOps. W wolnym czasie sportowiec i zapalony czytelnik, jego największą pasją jest odkrywanie nowych pasji. Każdy dzień rozpoczyna od rozwiązania krzyżówki.

## Jacek Lisiński

Programista z kilkunastoletnim doświadczeniem. Kodował w wielu językach, między innymi w PHP, C#, Java, C. Kilka lat temu przez przypadek zaczął przygodę z Python, co odmieniło jego życie zawodowe. Na co dzień, oprócz programowania, zajmuje się architekturą i bezpieczeństwem aplikacji oraz wdrożeniami na cloud.

# O wykładach:

## Patryk Wyżgowski : “Great Expectations kontra nasze wielkie oczekiwania”

Inżynieria danych, budowa pipeline'ów poza transformacjami i agregacjami często wymaga etapów weryfikacji jakości danych. W ramach knowledge sharing przyjrzymy się platformie Great Expectations, której społeczność jest jedną z najprężniej rozwijających się w dziedzinie inżynierii danych i zrzesza specjalistów chcących zunifikować i ustandaryzować aspekty związane z data quality. Podczas prezentacji zestawimy nasze oczekiwania i doświadczenie z obecnymi możliwościami narzędzia.

## Mateusz Wosiński: “15:27 czy wpół do czwartej? - kilka słów o kwantyzacji sieci neuronowych”

Podczas prelekcji przedstawione zostaną podstawowe pojęcia z zakresu kwantyzacji sieci neuronowych. Oprócz wstępu teoretycznego opiszę praktyczną stronę zastosowań przy użyciu popularnej biblioteki PyTorch. Ponadto, zaprezentuję komercyjny przykład użycia metod kwantyzacji.

## Jacek Lisiński: “I’m Pydantic - jedna biblioteka, wiele rozwiązanych problemów”

Pydantic jest jednym z tych narzędzi, które powinien znać każdy programista Python. Pozwala w prosty sposób rozwiązać wiele problemów, które napotykamy każdego dnia. Ta prezentacja nie ma być kolejnym wprowadzeniem do Pydantica, a raczej pokazać kilka zastosowań tej biblioteki w praktyce programisty.

# O konkursie:

Chętni uczestnicy naszego spotkania będą mogli wziąć udział w kahoocie. Nagrodami będą cztery licencje na dowolny produkt JetBrains!
Uwaga: konkurs będą mogły wygrać tylko osoby, które zapiszą się na nasze spotkanie na meetup.com. Zależy nam na tym dlatego, że od liczby zapisanych będzie zależała liczba licencji, jakie będziemy w stanie zdobyć dla Was w przyszłości.

# O sali:

Spotykamy się w bydgoskich Młynach Rothera (Spichrz Zbożowy, 2. piętro).

Serdecznie zapraszamy!
