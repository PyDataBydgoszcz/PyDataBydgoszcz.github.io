layout: post
title: 5. spotkanie PyData Bydgoszcz
feature-img: "assets/img/stock/green-snake-45246.jpg"
thumbnail: "assets/img/stock/green-snake-45246-thumb.jpg"
image: "assets/img/stock/green-snake-45246.jpg-thumb" #seo tag
tags: [meetup, python, concurrent, parallel, testing]

Zapraszamy na piąte spotkanie grupy PyData Bydgoszcz!

Kiedy: wtorek 17.05.2022, 18:00-20:15.
Gdzie: klub Eljazz, Kręta 3, Bydgoszcz.
Cena: zupełnie za darmo! i do tego darmowe piwo! i konkurs z cennymi nagrodami!

# Plan wydarzenia:

- 18:00-18:10 Wstęp
- 18:10-18:15 Bonus: „PLUM 02. Co to jest przeuczenie (ang. overfitting)?”
- 18:15-18:20 Przerwa
- 18:20-19:05 Damian Ledziński: „MicroPython – jak zacząć”
- 19:05-19:20 Przerwa
- 19:20-20:05 Jan Kanty Milczek: „Nienawidzę pandasów”
- 20:05-20:15 Konkurs

![Meetup image](/assets/img/meetups/2022.05-fb.jpg)

# O prelegentach:

## Damian Ledziński
Nauczyciel akademicki na Politechnice Bydgoskiej. Programista Java i Python. Obecnie jego główne obszary zainteresowań to aplikacje medyczne, roje autonomicznych bezzałogowych statków powietrznych oraz wybrane obszary uczenia maszynowego.

## Jan Kanty Milczek
Nagradzany informatyk i analityk danych. Jako Principal Data Scientist w deepsense.ai kieruje projektami z zakresu bezpieczeństwa sieci i monitorowania systemów.

# O wykładach:

## Damian Ledziński: „MicroPython – jak zacząć”
Prelekcja będzie skupiała się wokół zastosowań Pythona w programowaniu mikrokontrolerów. MicroPython jest przyjazną implementacją Pythona, którego znamy i kochamy. Umożliwa on bezstresową pracę z systemami IoT. Podczas prezentacji będzie można zobaczyć go w akcji na żywo między innymi przy obsłudze urządzeń, sensorów, komunikacji przez wi-fi oraz tworzeniu efektów świetlnych.

## Jan Kanty Milczek: „Nienawidzę pandasów”
Pandasy są jak klucz francuski - nie powinny być do niczego używane i do niczego się nie nadają. Niestety, to zwykle jedyne pasujące narzędzie. Porozmawiamy o tym, jakie problemy można spotkać na swojej drodze najczęściej i jak się przed nimi zabezpieczyć.

# Bonus: PLUM

Uczenie maszynowe nie jest trudne; pod warunkiem, że rozumie się, co się robi. Dla wszystkich, którzy chcą zrozumieć, mamy propozycję: Pięciominutowe Lekcje Uczenia Maszynowego - PLUM! Formuła jest prosta:
- jedno spotkanie PyData Bydgoszcz - jedno wystąpienie
- jedno wystąpienie - pięć minut
- jedno wystąpienie - jedna idea tłumaczona tak, żeby została w głowie na zawsze
- jedno wystąpienie - zero kodu, nie trzeba znać żadnego języka (nawet Pythona!)
Zapraszamy!

# O konkursie:

Chętni uczestnicy naszego spotkania będą mogli wziąć udział w kahoocie. Nagrodami będzie wejściówka na bydgoską konferencję bITconf oraz dwie licencje na dowolny produkt JetBrains!
Uwaga: konkurs będą mogły wygrać tylko osoby, które zapiszą się na nasze spotkanie na meetup.com. Zależy nam na tym dlatego, że od liczby zapisanych będzie zależała liczba licencji, jakie będziemy w stanie zdobyć dla Was w przyszłości.

# O sali:

Zadomowiliśmy się na dobre w bydgoskim klubie Eljazz. Tym razem oprócz super atmosfery oferujemy darmowe kupony do baru! A po naszym spotkaniu tradycyjnie rozpocznie się jazzowe jam session.

Serdecznie zapraszamy!
